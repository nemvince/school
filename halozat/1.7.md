# Hálózati trendek

## Mai trendek (inkább trendek ebben a fejezetben)

### Bring Your Own Device (BYOD, Hozd a saját eszközödet)

Annyiból áll, hogy a dolgozók saját eszközeiket használják a munkához. A munkáltatók ezt általában támogatják, mert így nem kell nekik eszközöket vásárolni, és a dolgozók is elégedettebbek, mert a saját eszközeiket használhatják.

### Online csoportmunka

Az emberek nem csak azért szeretnének a hálózatra csatlakozni, hogy adatokhoz férhessenek hozzá, hanem azért is, hogy együttműködhessenek egymással. Az együttműködés "az a folyamat, amikor mással vagy másokkal egy közös projekten dolgozunk." A csoportmunkát segítő eszközök azonnali kapcsolatfelvételt, együttműködést és a közös célok elérését teszik lehetővé alkalmazottak, diákok, tanárok, vásárlók vagy egyéb partnerek számára.

### Videokommunikáció

A kommunikáció és együttműködés egy másik kritikus összetevője a videók használata. A kommunikációban, együttműködésben és a szórakozásban egyaránt fontos szerepe van a videónak. Bárki indíthat és fogadhat videohívást, akinek internetkapcsolata van, bárhol is legyen.

### Felhőalapú szolgáltatások

| Felhő típusa   | Leírás |
|-|-|
| **Publikus felhő**    | A publikus felhő által biztosított alkalmazások és szolgáltatások mindenki számára elérhetők. A szolgáltatások lehetnek ingyenesek, de használat alapján fizetősek is, ilyen az online tárhely bérlése. A publikus felhő interneten biztosítja a szolgáltatásait. |
| **Privát felhő**      | A privát felhő által biztosított alkalmazásokat és szolgáltatásokat egy bizonyos szervezet vagy felhasználói kör számára hozzák létre. A privát felhő üzemelhet a szervezet saját hálózatán belül, bár ennek létrehozása és üzemeltetése költséges. Üzemeltethető a szervezeten kívül is, ilyenkor természetesen szigorú hozzáférési biztonság megvalósításával. |
| **Hibrid felhő**      | A hibrid felhő kettő vagy több felhőből áll (pl.: részben privát, részben publikus), ahol mindegyik rész elkülöníthető objektum, de ugyanaz az architektúra köti őket össze. A hibrid felhő felhasználói a felhasználói jogaiktól függően különböző fokú hozzáférést kapnak a felhő szolgáltatásaihoz. |
| **Közösségi felhő**   | A közösségi felhőt egy bizonyos kör vagy szervezet kizárólagos használatára hozzák létre. A publikus és a közösségi felhő közti különbség az, hogy a közösségi felhő funkcióit a közösség igényeihez szabják. Például az egészségügyi szervezeteknek bizonyos szabályok és jogszabályok speciális hitelesítési és titoktartási előírásainak kell megfelelniük.  A közösségi felhőt olyan szervezetek használják, amelyeknek hasonló szükségleteik és feltételeik vannak. A közösségi felhő hasonlít a publikus felhő környezetéhez, de meghatározott biztonsági, titoktartási és szabályozási előírásokkal. |

### Powerline

Az elektromos hálózatot használó adathálózat (powerline network) a már meglévő elektromos kábelezést használja az eszközök összeköttetésére, ahogy ezt az ábra is mutatja.

### Vezeték nélküli szélessávú hozzáférés

Számos olyan területen, ahol más nem áll rendelkezésre, vezeték nélküli kapcsolattal is megoldható az internethasználat.

#### Vezeték nélküli internetszolgáltató

A vezeték nélküli internetszolgáltató (Wireless Internet Service Provider, WISP) egy olyan szolgáltató, amely az otthoni WLAN-hálózatokhoz hasonló technológiát alkalmazva csatlakoztatja az előfizetőket egy kijelölt hozzáférési ponthoz vagy hot spothoz. WISP-ek gyakran találhatók olyan vidéki helyeken, ahol a DSL vagy kábeles szolgáltatások nem állnak rendelkezésre.

[Vissza a főoldalra](README.md)
