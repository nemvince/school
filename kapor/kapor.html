<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/kapor.css">
    <title>Minden a kaporról</title>
</head>
<body>
    <img id="cim" src="img/cim.png" alt="cim">
    <p><a href="#tortenete">Története</a> | <a href="#gyogyhatas">Gyógyhatás</a> | <a href="#vasarlasi_tanacs">Vásárlási tanács</a> | <a href="#felhasznalas">Felhasználás</a> | <a href="#recept">Recept</a></p>
    <p>Az uborkafűnek is nevezett egynyári, illatos fűszernövényünk az 
    ernyősvirágzatúak családjának tagja. Ismertebb rokonai a petrezselyem, a 
    sárgarépa és a köménymag.</p>

    <h3 id="tortenete" class="alcim">A kapor története</h3>
    <img id="noveny" src="img/noveny.jpg" alt="noveny">
    <p>A kapor Spanyolország és Portugália partjaitól a Földközi-tenger vidékén át 
    egészen Dél-Oroszországig őshonos, és vadon jelenleg is megterem. Egy 
    svájci, tóparti település régészeti feltárása során bizonyítást nyert, hogy 
    termesztése az újkőkorban kezdődött, de ókori egyiptomi írások is említik, 
    valamint kedvelt volt a görögök és a rómaiak körében is. Utóbbiaknál 
    egyrészt a tehetősség jelképe volt, másrészt mint egészséges fűszernövényt 
    is nagyra tartották. Hippokratész a fehérborban megfőzött, mézzel édesített 
    kapormag-készítményt szájöblögetésre javasolta, harci sebesülésekre, a sebek 
    begyógyítására pedig pirított kapormag-töretet alkalmaztak.</p>
    <p>A középkorban a kaprot bájitalok készítéséhez, gonosz varázslatok kivédése 
    ellen használták, az 1570-es években azonban már mint közönséges kerti 
    fűszernövényt említik a leírások. Napjainkban a kapor elsősorban 
    Észak-Afrika, Oroszország és Skandinávia konyhájában kap fontos szerepet.</p>
    
    <h3 id="gyogyhatas" class="alcim">A kaporfogyasztás előnyei</h3>
    <p>A kapor legismertebb tulajdonsága nyugtató hatása. Illóolaja ellazítja az 
    izmokat, különösen az emésztőrendszer izmait. Évszázadok óta használják 
    gyomorrontás, puffadás, bélgörcsök, hányinger kezelésére, kisgyermekek 
    hascsikarásának enyhítésére. Csökkenti a gyomor és a belek puffadását, de 
    serkenti a tejelválasztást is.</p>
    <p>Az ásványi anyagok közül igen sokat tartalmaz vasból, mangánból és 
    kalciumból. Enyhíti a csontritkulás és reumatikus ízületi gyulladás 
    tüneteit. Három evőkanálnyi kapormag több kalciumot tartalmaz, mint egy jó 
    pohár tej, vitaminjai közül pedig a C-vitamin a legfontosabb.</p>
    <p>Említésre méltó még élelmi rosttartalma, amellyel hozzájárul az 
    emésztőrendszer kielégítő működéséhez. A kapor illóolajai megállítják a 
    káros baktériumok termelődését - antibakteriális hatása megközelíti a 
    fokhagymáét. Antioxidáns vegyületei (monoterpének és flavonoidok) 
    semlegesítik a szervezetbe jutott szabadgyököket és más, rákkeltő hatású 
    anyagokat. A gazdag összetétel ellenére a kapor alacsony kalóriatartalmú
     étrend-termék. 100 g termék 40 kcal-t tartalmaz. A kapor tápértéke:</p>
    <table align="center" border="1" cellpadding="1" cellspacing="1" style="width:200px;">
    	<tbody>
    		<tr>
    			<td>v&iacute;z</td>
    			<td>85,5g</td>
    		</tr>
    		<tr>
    			<td>sz&eacute;nhidr&aacute;tok</td>
    			<td>6,3 g</td>
    		</tr>
    		<tr>
    			<td>hamu</td>
    			<td>2,3 g</td>
    		</tr>
    		<tr>
    			<td>feh&eacute;rj&eacute;k</td>
    			<td>2,5 g</td>
    		</tr>
    		<tr>
    			<td>di&eacute;t&aacute;s rost</td>
    			<td>2,8 g</td>
    		</tr>
    		<tr>
    			<td>zs&iacute;r</td>
    			<td>0,5 g</td>
    		</tr>
    	</tbody>
    </table>
    
    <h3 id="vasarlasi_tanacs" class="alcim">Mire figyeljünk kapor vásárláskor?</h3>
    <p>A friss kapor íze és illóolajtartalma mindenképpen felülmúlja a szárítottét; 
    ezért ha lehet, frisset válasszunk. Mivel szedés után igen hamar 
    fonnyadásnak indul, a csak kissé fonnyadtat bátran megvásárolhatjuk. A 
    sárgásra fakult, laposra aszalódott kapor viszont már régi szedésű; 
    keressünk inkább szárítottat helyette.</p>
    <p>A friss kaprot mindig tegyük be a hűtőszekrénybe. Lazán tekerjük nedvesített 
    konyharuhába, vagy állítsuk vízbe.</p>
    
    <h3 id="felhasznalas" class="alcim">Hogyan használjuk fel a kaprot?</h3>
    <ul>
        <li>A kapor jellegzetes ízét illóolajainak köszönheti, amelyet a növény minden 
            része termel. Ezek védelme érdekében csak egy-két perccel tálalás előtt 
            adjuk az ételhez.</li>
        <li>A levél kellemes, friss ízt kölcsönöz leveseknek, salátáknak, halételeknek. 
            Próbáljuk ki sajtételekhez, sajtos tésztaféleségekhez, tojásos salátákhoz. 
            Igen jól harmonizál burgonyával. Segítségével remek fűszervaj készíthető. 
            Húsokhoz és zöldséges ragukhoz is remek. A skandináv konyhában a kapor 
            halételek gyakran kizárólagos fűszere.</li>
        <li>A magokat savanyított zöldségek készítéséhez, húsok pácolásához, raguk és 
            zöldségételek ízesítéséhez használhatjuk. Próbáljuk ki rizottókhoz, süssük 
            kenyérbe, ízesítsünk vele gyökérzöldségekből készült kását. A teljesen 
            kiszárított, ledarált magokkal sót helyettesíthetünk.</li>
        <li>A kinyílt virágtányér kiváló ízt ad olajnak, ecetnek.</li>
        <li>Sajnos a kapor két-három napnál tovább nem tartható el. A friss szárat és 
            leveleket érdemes ollóval gyorsan felvagdalni, majd kisebb-nagyobb adagokban 
            lefagyasztani. Ez a fajta tartósítás szinte változatlan formában őrzi meg a 
            növény ízvilágát. A vastag szárak és magok inkább szárításra alkalmasak.</li>
    </ul>
                        
    <h3 id="recept" class="alcim">Receptek</h3>
    <p>Próbáljuk ki az alábbiakat:</p>
    <ol>
        <li>Frissítő ízű mártogatóst kapunk, ha az összevágott leveleket reszelt uborkával natúr joghurtba keverjük.</li>
        <li>Lazac és pisztráng elkészítésekor használjuk bátran a kaprot. E halféleségek és a kapor íze remekül összeillik.</li>
        <li>Tegyük szendvicsbe saláta mellé vagy ahelyett.</li>
        <li>A kapormag emésztést elősegítő hatása közismert. Nagyobb vendégség alkalmával, nehéz ételek mellé helyezzünk az asztalra kis tálkában belőle. Gyomrunk működésének serkentése mellett friss leheletet is biztosít.</li>
        </ol>
    <h4 class="alcim">Kaporleves</h4>
    <p class="felkover">Hozzávalók:</p>
    <ul>
        <li>1 csokor friss kaporlevél apróra vágva</li>
        <li>3 evőkanál vaj</li>
        <li>6 dl erőleves (alaplé vagy víz)</li>
        <li>2 dl tejföl</li>
        <li>2 evőkanál teljes kiőrlésű liszt</li>
        <li>1 evőkanál méz</li>
    </ul>
    <p class="felkover">Elkészítés:</p>
    <p>A vajat olvasszuk fel. Tegyük bele a kaprot, és sűrű 
    kevergetéssel pároljuk kettő percig. Adjuk hozzá az alaplevet és forraljuk 
    fel. Közben a tejfölből, mézből és a lisztből készítsünk habarást, amivel 
    behabarjuk a levest. Langyosan és melegen egyaránt tálalhatjuk.</p>
</body>
</html>